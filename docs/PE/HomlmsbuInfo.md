# HomlmsbuInfo

### Litt om Resortet:

Quality Spa & Resort Holmsbu er Norges første rendyrkede SPA hotell. Livsstil og opplevelser er satt sammen i vakre omgivelser for et helt unikt opphold. Lekker design, eventyrlig natur og stor gjestfrihet kombinerer til å skape en fantasiverden av velvære. Kurs- og konferanseavdelingen har kapasitet for opptil 250 personer. Resortet har 183 rom, fordelt på 52 rom i hotellet, hvorav 27 suiter og 25 gjesterom og på 42 sjøboder og villaer med til sammen 131 rom.

Tettstedet Holmsbu er i dag mest kjent som Hurums kunstsentrum, mye grunnet sin pittoreske bebyggelse. Mange kunstnere har hatt oppholdssted her. Et direkte resultat av det er Holmsbu Billedgalleri hvor flere Holmsbu-malere er representert, da særlig Henrik  
Sørensen, som bodde her store deler av sitt liv. Fra Holmsbu går veien videre ut til Rødtangen ytterst på Hurumlandet. Rødtangen er særlig kjent som et feriested med sommerhus, hytter og yrende badeliv.

### Beliggenhet:

Resortet ligger vakkert plassert, idyllisk til i en badevik, helt nede i fjæra mellom fjordperlene Holmsbu og  
Rødtangen. Nærmest et eget lite samfunn, som gjennom store glasskledde vegger skuer utover havet.  
Holmsbu ligger i Hurum Kommune, ca. 40 minutter fra Drammen og ca. 1 time fra Oslo.
