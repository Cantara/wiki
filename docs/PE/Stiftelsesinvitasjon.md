# Stiftelsesinvitasjon

### Syntes du at Norge skal ha et verdensledende IT miljø?

> No matter who you are, most of the smartest people work for someone else.
>
> – Bill Joy (1990)

Dugnadsånden i de norske fagmiljøene er unik på verdensbasis. Fagfolk legger årlig ned 10.000-vis av frivillige timer I form av kompetansebyggende aktiviteter. Stiftelsen for fremme av programvareutvikling i Norge skal styrke fagmiljøene:

- Støtte eksisterende aktiviteter i fagmiljøene
- Skape areaner for samarbeid på tvers av fagmiljø
- Synliggjøre kompetansen i fagmiljøene

**Målet er at Norge skal bli anerkjent som verdensledende innen programvareutvikling.**

Stiftelsens aktiviteter vil i stor grad drives gjennom Cantara som er et heleid datterselskap. Cantara er allerede i gang med en rekke aktiviteter.

---

#### SATSNING: Communities in Action

Communities in Action arrangeres 10.05.2010 på Radisson Blu (SAS hotellet, Holbergsplass). Vi har samlet et meget sterkt felt av fagmiljø til en kveld fylt med spennende faglige presentasjoner og faglig mingling. Det vil være foredrag om IT-arkitektur, sikkerhet, smidig prosjektgjennomføring, teknologitrender, m.m. Communities in Action arrangeres for første gang i år, og er et initiativ fra Cantara. Hovedformålene er å synliggjøre bredden i Oslo-miljøet, skape en arena hvor fagfolk med forskjellig bakgrunn møtes, og bidra til rekruttering til miljøet. Vi forventer 200-400 deltakere på konferansen.

---

#### SATSNING: Utviklerhuset

Et av de største og viktigste oppgavene for Cantara i 2010 vil være å gå i bresjen, sammen med andre interessenter, for å etablere et samlingsted for brukerorganisasjoner og aktivitet for utviklere i Oslo. Vi ser for oss et ca 1000 kvm stort lokale med plass til medlemsmøter opp til ca 150 personer, mingleområde, servering og gode prosjektrom. Vi har fått mange signaler og ønsker om et slikt sted, både for å gjøre det enklere for folk å arrangere medlemsmøter og andre eventer, men også som et samlingspunkt for engasjerte fagfolk, enten de ønsker å diskutere teknologi og fag, eller jobbe sammen med forskjellige open-source prosjekter eller andre fagaktiviteter. Lokalet skal være gratis for brukerorganisasjoner.

|  |  |  |  |
| --- | --- | --- | --- |
|  |  |  |  |
|  |  |  |  |
|  |  |  |  |
|  |  |  |  |

---

### Registrer deg som stifter

- [Skjema for forhåndstegning av stiftere](http://wiki.cantara.no/download/attachments/3866652/ADEB_n594858_v2_Forh%C3%A5ndstegning_-_etablering_av_stiftelse.doc)
- [Utkast til vedtekter for stiftelsen](http://wiki.cantara.no/download/attachments/3866652/Stiftelsesvedtekter.doc)
- Kontaktinfo: **styret@cantara.no**

**Mere bakgrunnsinformasjon**

- [Presentasjoner fra stiftelse informasjonsmøtene](../PE/Foundation-of-Norwegian-Software-Development-Foundation.md)
- [Informasjon rundt Utviklerhuset](http://wiki.cantara.no/pages/viewpage.action?pageId=11371003)
- [Pressedekning fra aktiviteter så langt](../PE/Presseklipp.md)

### Minimumsbeløp for stiftere (engangsbeløp)

- 20.000 for bedrifter
- 5.000 for faggrupper og frivillige organisasjoner
- 2.000 for enkeltpersoner
